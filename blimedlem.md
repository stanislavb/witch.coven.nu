---
layout: page
title: Bli medlem
---

## Behandling av personuppgifter

När man samlar in uppgifter om medlemmarna gäller personuppgiftslagen, som är till för att skydda människors integritet. Det betyder att man måste informera medlemmarna om vad deras personuppgifter kommer att användas till, och förstås inte göra något annat med dem sen. En personuppgift kan vara all sorts information som direkt eller indirekt kan kopplas till en fysisk och levande person: adress, personnummer, skostorlek, partybilder eller något annat.

Föreningen Wicked Witches är med i [Sverok](http://www.sverok.se/sverok/) och lämnar över personuppgifter som behövs för medlemskapet. 

Sverok följer [Personuppgiftslagen](http://www.datainspektionen.se/lagar-och-regler/personuppgiftslagen/) och behandlar de personuppgifter ni matar in med noggrann försiktighet. Medlemmarnas personuppgifter lämnas aldrig ut till andra. Dock kan granskare från myndigheter komma till Sveroks förbundskansli och få tillgång till att kontrollera uppgifterna, om deras arbete kräver det. Sveroks distrikt får tillgång till föreningens uppgifter för att kunna sköta kontakten med sina föreningar.

De uppgifter vi samlar in använder vi som underlag i statsbidragsansökan, landstingsbidragsansökningar, vid ringkontroller och för statistik i olika sammanhang. Vi kommer även att använda medlemmarnas kontaktuppgifter för informationsutskick och enkäter.

## En medlems rättigheter och skyldigheter

När man går med i en ideell, demokratisk förening får man direkt alla rättigheter som övriga medlemmar har, och samma skyldigheter.

En medlems rättigheter:

 * Få gå med i föreningen på samma villkor som alla andra
 * Vara med på årsmötet
 * Föreslå saker till årsmötet
 * Rösta på årsmötet
 * Ställa upp till val av styrelse, revisor eller andra poster
 * Se föreningens [stadgar](/stadgar/), [protokoll](/protokoll/) och andra dokument när som helst
 * Få veta vilka personuppgifter föreningen har om en själv
 * Möjlighet till kontakt med styrelse, revisor och valberedning
 * Få information om vad som händer i föreningen

En medlems skyldigheter:

 * Bekräfta sitt medlemskap en gång om året
 * Uppdatera sina personuppgifter om de ändras
 * Betala medlemsavgift om sådan finns
 * Följa stadgarna och andra föreningsdirektiv

Alla medlemmar ska alltså kallas till årsmöte i god tid innan det är dags, och har rätt att närvara, lägga fram förslag och rösta. Det är den viktigaste punkten när det gäller medlemsinflytande. Självklart kan medlemmar komma med förslag när som helst under året, och ju mer styrelsen frågar vad medlemmarna tycker, desto bättre kommer föreningen att fungera.

Om en person bryter mot stadgarna eller aktivt försöker förstöra för föreningen, kan styrelsen stänga av medlemmen och sedan låta årsmötet bestämma om personen ska uteslutas eller om avstängningen ska upphävas. Kom ihåg att den uteslutningshotade personen har rätt att tala för sin sak och rösta om sitt medlemskap.

## Medlemsavgift

Om en person inte har betalat sin medlemsavgift inom en rimlig tid, eller inte har uppdaterat sina personuppgifter och inte går att nå, behöver man inte anse att personen är medlem för det år det gäller.

Föreningens medlemsavgift är **50 SEK**. Betalning av medlemsavgift görs i första hand till föreningens preliminära **bankgiro 1108203-1488**. Ange personnummer, förnamn och efternamn som meddelande till mottagaren.

## Bli medlem

För att gå med i föreningen Wicked Witches, skriv ett mail till info@coven.nu med följande uppgifter:

* Namn
* Personnummer
* E-mail
* Telefonnummer
* Postadress
